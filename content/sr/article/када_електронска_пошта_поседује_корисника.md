+++
date = "2016-02-12T01:13:29+01:00"
draft = false
title = "Када електронска пошта поседује корисника"
meta_description = ""
en_alternate = "when_the_email_address_owns_its_user.html"
+++

<p class="illustration"><img src="/assets/img/mail-429296_640.jpg"/></p>

Најпопуларније услуге електронске поште данашњице су доступне бесплатно и имају невероватан број регистрованих корисника. Међутим, како новопечена Интернет изрека каже:

> Ако не плаћаш за производ, ти си производ.

Да ли то значи да наше адресе електронске поште заправо поседују нас а не обратно?

Ситуација подсећа на покерашкз изреку популаризованом од стране *Warren-a Buffet-a* у његовим [Писмима Акционарима](http://www.amazon.com/Berkshire-Hathaway-Letters-Shareholders-Buffett/dp/0615975070):

> Ако си у игри већ 30 минута и незнаш ко је жртва, то си ти.

Бесплатан ручак не постоји. Када нешто носи истакнуту цену, муштерија влада ситуацијом а правила надокнаде су очигледна. Подстицаји обе стране су једноставни a cама финансијска трансакција захтева транспарентност и обелодањивање.

Нажалост када је реч о бесплатним услугама, и даље је очигледно свим корисницима да се негде плаћа - али остаје нејасно *чиме*. Да ли је то одрицањем приватности, праћењем, посматрањем, анализом, читањем порука од стране људи или машина - остаје у потпуности у слободи одлуке пружаоца услуга. Напокон, сами корисници доносе своје садржаје (електронске поруке) пружаоцу услуга.

Као резулат, већина расправа и брига је око питања приватности.

Mеђутим, постоји други део приче који би требао бити за много већу бригу.

Очевидно, сви пружаоци услуга бесплатне електронске поште користе своје Интернет домене за издате адресе. Промена пружаоца значи губитак постојеће адресе. Када неко користи исту већ годинама, није уопште једноставно прећи на другу. Дакле, ако су незадовољни услугама, већина корисника нема другог избора осим ћутње и трпње.

Ова ситуација ствара веома јаку [приврженост за пружаоца услуга](https://en.wikipedia.org/wiki/Vendor_lock-in). Променити адресу без значајнијих трошкова постаје јако тешко или пак немогуће.

Поседовање адресе на свом интернет домену не изгледа само професионално, већ и даје потпуну контролу над електронском поштом. Они са техничким знањем могу примати и складиштити пошту на својим серверима али већина ће ипак опет користити услуге других специјализованих пружалаца услуга. Разлика је у томе што сада, ако је корисник незадовољан услугом или условима, промена за другог пружаоца је тривијална и наравно увек веома добро документована од стране новог пружаоца. И наравно, адреса електронске поште може остати идентична, без обзира на то шта доноси сутрашњица.

Поставља се питање онда, зашто људи још увек користе бесплатне адресе електронске поште када је потпуна контрола на дохват руке?

Један је разлог наравно привидна једноставност. Али други, занимљивији, су у [менталитету руље](менталитет_руље_дан_заљубљених.html) и заблуди [Argumentum ad populum](https://en.wikipedia.org/wiki/Argumentum_ad_populum):

> Свако то ради тако, мора бити исправно

*Rolf Dobelli* је посматрао ову и сличне заблуде у његовој књизи [Уметност Бистрог Размишљања](http://www.amazon.com/The-Thinking-Clearly-Rolf-Dobelli/dp/0062219693).

## Закључак

Бесплатна електронска пошта је био омиљени и вероватно једини правилни избор на почетку 21-ог века када је поседовање својих адреса било јако скупо, компликовано и углавном резервисано за велика предузећа. Данас је већ ситуација битно другачија. Преузимање потпуне контроле над својим комуникацијама је једноставно, а месечни трошкови су упоредиви са шољицом кафе.

Најбитније, требамо веровати свом разуму уместо ослањања на народна _(не)_ мишљења.


[comment]: # (dodati link ka prici Dositej - seljak i tele)
